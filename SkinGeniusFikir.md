SkinGenius Mobile App Projesinin amacı, kullanıcıların cilt sağlığını yapay zeka destekli bir şekilde izlemek, analiz etmek ve kişiye özel tedavi önerileri sunmaktır. Cilt sağlığı, birçok faktöre bağlı olarak zamanla değişebilir ve genetik, çevresel etmenler, yaşam tarzı gibi unsurlar ciltte farklı sorunlara yol açabilir. Bu uygulama, kullanıcıların ciltlerindeki potansiyel sağlık sorunlarını tespit etmek için fotoğraflar kullanarak, kişisel cilt bakımını daha bilinçli hale getirmeyi hedefler.


Yapay Zeka Destekli Cilt Sağlığı Analizi:
Uygulama, kullanıcıların ciltlerinin farklı açılardan çekilmiş fotoğraflarını alarak, yapay zeka teknolojisiyle bu görselleri analiz eder, ciltteki anormallikleri tespit eder. Bu anormallikler; akne, sivilce, kırışıklıklar, cilt lekeleri, cilt kuruluğu, kızarıklıklar, yara izleri gibi sağlık sorunları olabilir. Yapay zeka, bu tür problemleri tespit ederek kullanıcılara geri bildirim verir.


Kişiye Özel Tedavi Önerileri:
Cilt analizi yapıldıktan sonra, uygulama her kullanıcı için kişiselleştirilmiş tedavi ve bakım önerileri sunar. Örneğin, sivilce problemi yaşayan bir kullanıcıya, uygun cilt bakım ürünleri, beslenme önerileri, yaşam tarzı değişiklikleri veya dermatolojik tedavi önerileri sunulabilir. Uygulama, kullanıcıların cilt tiplerini ve yaşlarını göz önünde bulundurarak tedavi önerilerini daha etkili hale getirir.


Cilt Sağlığı Takibi:
Kullanıcılar, belirli aralıklarla fotoğraflarını yükleyerek cilt sağlığındaki değişiklikleri takip edebilir. Uygulama, önceki analizlerle karşılaştırarak ciltteki gelişmeleri, iyileşmeleri ya da kötüleşmeleri tespit eder. Böylece kullanıcılar, tedavi sürecinin ne kadar etkili olduğunu görsel olarak takip edebilirler. Bu sürekli izleme, cilt sağlığının zamanla nasıl değiştiğini gözler önüne serer.


Kullanılabilecek Hatırlatıcılar: 
Kullanıcının cilt sorununa göre önerilecek tedavi yöntemi uzun süreli ve sürekli yapılması gereken bir tedavi olabilir. Uzun süreli tedavileri kişiye günlük hayatında hatırlatmak için yapay zeka tarafından düzenlenecek hatırlatıcılar oluşturulur.
